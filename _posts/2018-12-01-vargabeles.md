---
layout: post

title: Vargabéles

img:

description: Székely eredetű édes főétel / desszert, amelyet hagyományosan cérnametéltből készítenek tejjel, túróval és mazsolával.

source: https://www.mindmegette.hu/vargabeles-v.recept/

languages:
  - hu

tags:
  - name: gasztronómia
    url: gasztronomia
  - name: desszertek
    url: desszertek
---

### Hozzávalók

 - 1 csomag réteslap
 - 15 dkg cérnametélt
 - 50 g vaj
 - 40 dkg túró
 - 1 dl tejföl
 - 3 db tojás
 - 6 ek kristálycukor
 - 2 csomag vaníliás cukor
 - 5 dkg mazsola
 - olaj
 - citrom


### Elkészítés

A cérnametéltet enyhén sós vízben puhára főzzük, majd leszűrjük, hideg vízzel
 átmossuk. Jól lecsepegtetjük és hagyjuk teljesen kihűlni.

A túrót egy tálba tesszük, villával kicsit összetörjük, majd hozzáadjuk a
 cukrot, a vaníliás cukrot, a reszelt citromhéjat, a vajat, a tejfölt, a 2 tojás
 sárgáját, valamint a mazsolát, és alaposan összekeverjük.

A tojások fehérjét egy csipet sóval kemény habbá verjük, majd apránként,
 óvatosan a túrós masszához keverjük. A teljesen kihűtött vajjal összekevert
 tésztát a túrós-habos masszával óvatosan összeforgatjuk.

Egy 30 x 20 cm-es tepsit kibélelünk sütőpapírral, majd egy réteslapot helyezünk
 bele úgy, hogy a tepsi oldalát is befedje. Ezután lekenjük olajjal, majd
 rárakunk még egy réteslapot, újra lekenjük olajjal, és rátesszük a harmadik
 réteslapot, de azt már nem kenjük le olajjal.

Ezután a réteslapra ráöntjük a tésztás-túrós masszát, majd a tetejét
 egyenletesen elsimítjuk. A töltelék tetejét befedjük egy réteslappal, majd
 olajjal lekenjük, ráhelyezünk egy második réteslapot, és szintén lekenjük
 olajjal. Végül ráhelyezünk egy harmadik réteslapot, majd beolajozzuk.

A sütőből kivéve 15-20 percig pihentetjük. Tálalás előtt a sütemény tetejét
 porcukorral megszórjuk, majd ízlés szerint felszeleteljük.


### Sütés

Előmelegített sütő, 160 °C, alul felül sütés, 40 perc
