---
layout: post

title: Natália Tiramisüti<sup>©</sup>-je

description: Olaszul a "tirami sú" azt jelenti, hogy "dobj fel", ezt úgy értelmezhetjük,  hogy a benne lévő kávé kicsit felpörgeti a fogyasztóját.

source: https://streetkitchen.hu/receptek/igy-keszul-legfinomabb-tiramisu

tags:
  - name: gasztronómia
    url: gasztronomia
  - name: desszertek
    url: desszertek
---

### Hozzávalók
Módosítva az eredeti recepthez képest

 - 100 g kristálycukor
 - 3 db tojás
 - 1 csipet só
 - 500 g mascarpone
 - 24+ db babapiskóta
 - cukrozatlan kakaópor

#### Koffeines verzió
 - 4 tk instant kávé
 - 350 ml forró víz

#### Koffein mentes verzió
 - 4 tk cukrozatlan kakaópor
 - 350 ml tej


### Elkészítés
Első lépésként feloldjuk az instant kávét forró vízben (vagy felfőzzük a
kakaóport a tejjel), átöntjük egy tálba, hogy könnyebben kihűljön. A tojásokat
kettéválasztjuk. A tojássárgájához adjuk a cukor felét és
fehéredésighabosítjuk. A fehérjét egy csipet sóval tiszta habverővel elkezdjük
felverni, majd hozzáadjuk a maradék cukrot és kemény habbá verjük.

A cukros tojássárgáját alaposan elkeverjük a mascarponéval, majd mehet hozzá
tojásfehérjehab fele, amivel fellazítjuk a sárgájás részt, ezutánlazán 
beleforgatjuk a hab másik felét is, ügyelve, hogy ne törjük össze a habot.

Már csak az összeállítás maradt hátra. Egy kb. 35 cm átlójú tálba rakunk egy
kisebb adag krémet és elegyengetjük. A babapiskótákat 2-3 másodpercre a kávéba
mártjuk és rásorakoztatjuk őket a krémre. Majd újra jön egy adag mascarponés
krémréteg, rá két sor babapiskóta, majd az egészet krémmel zárjuk. Utolsó
lépésként megszórjuk egy nagy adag kakaóporral és hűtőbe rakjuk, legalább 3
órára, de a legjobb egy egész éjszakát pihentetni hogy jól összeérjenek az
ízek.
