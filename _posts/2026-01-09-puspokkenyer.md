---
layout: post

title: Püspökkenyér

img:

description: Gyors és finom, a család kedvence! Nem is beszélve az ünnepekről (legyen az karácsony, húsvét vagy télapó) megmaradt gumi- és szaloncukor vagy csokoládé eltüntetéséről.

source: https://streetkitchen.hu/receptek/puha-gyumolcskenyer-recept

languages:
  - hu

tags:
  - name: gasztronómia
    url: gasztronomia
  - name: desszertek
    url: desszertek
---

### Hozzávalók

Módosítva az eredeti recepthez képest

 - 300 g finomliszt
 - 1 csipet só
 - 10 g sütőpor / 5 g szódabikarbóna
 - 80 g kristálycukor
 - 250 g tejföl
 - 2 db tojás
 - 20 ml étolaj
 - 50 ml tej
 - 300 g édesség: 200 g szaloncukor, 100 g étcsokoládé

### Elkészítés

Bekapcsoljuk a sütőt. Ez egy igen fontos részlet amit 15 perc késéssel fogunk
 csak észrevenni.

Egy nagy tálban összekeverjük a lisztet, sót és a szódabikarbónát. Egy másik
 tálban habosra keverjük a cukrot, a tejfölt, a tejet, a tojásokat, valamint az
 olajat.

A két tál tartalmát alaposan elkeverjük, hogy egy sima tésztát kapjunk.
 Hozzáadjuk a kis kockákra vágott szaloncukrot és az apróra vágott étcsokoládét,
 majd ismét átkeverjük.

A tésztát a sütőpapírral bélelt őzgerinc formába öntjük, és elsimítjuk a tetejét
 egy spatulával. Tűpróbával ellenőrizzük, megsült-e a süti: ha a tű
 beleszúrásakor nem tapad rá tészta, akkor készen van.

Hagyjuk legalább langyosra hűlni a formában, majd kivesszük belőle, és rácson
 teljesen kihűtjük.

### Sütés

Előmelegített sütő, 180 °C, alul felül sütés, 30-40 perc
