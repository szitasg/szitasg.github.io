---
layout: post

title: Burgundi marhapörkölt

source: https://streetkitchen.hu/hust-hussal/brutalisan-finom-burgundi-marharagu

tags:
  - name: gasztronómia
    url: gasztronomia
  - name: főételek
    url: foetelek
  - name: marhából készült ételek
    url: marhabol-keszult-etelek
  - name: pörköltek
    url: porkoltek
---

### Hozzávalók
2 főre

 - 60 dkg marhalábszár
 - 1 fej vöröshagyma
 - 1 gerezd fokhagyma
 - 1 dl olaj
 - 1 kis konzerv sűrített paradicsom
 - 1 ek liszt (BL55)
 - 3 dl száraz vörösbor
 - só
 - bors
 - 15 dkg gomba
 - kakukkfű
 - babérlevél
 - 2 dl víz
 - 1 szál közepes sárgarépa
 - rozmaring (opcionális)
 - 1 nagy marék gyöngyhagyma (opcionális)
 - 1 ek Worcester szósz (opcionális)


### Elkészítés
A húst nagyobb kockákra vágjuk és kevés olajon több részletben jó alaposan
lepirítjuk, majd kiszedjük a lábasból. A lepirult cuccon üvegesre pároljuk a
finomra vágott vöröshagymát majd hozzákeverjük a paradicsompürét, ha
rozsdabarna színű akkor rádobjuk a fokhagymát is. Visszarakjuk rá a húst,
megszórjuk a liszttel, átforgatjuk és egy kicsit pirítjuk. Felöntjük a
vörösborral, sózzuk és borsozzuk, belenyomjuk a zöldfűszereket és a Worcester
szószt, majd fedő nélkül kis lángon 1 órán keresztül főzzük.

Nagy darabokra vágjuk a sárgarépát és ezt is a készülő húshoz adjuk, majd
felöntjük a vízzel és lefedve kis lángon 2-2,5 órán keresztül pároljuk,
időnként átkeverve. Ha a szaft nem lenne elegendő mennyiségű (pörkölt állag a
cél), akkor kevés vizet öntünk alá és jól összerázzuk. Közben a gombákat
félbevágjuk és száraz, forró serpenyőben, só nélkül jó erősen lepirítjuk.
Amikor a ragu kész, utolsó mozzanatként még beleszórjuk a pirított gombát és a
 gyöngyhagymát, rottyantun rakja egyet és meg is vagyunk!

Köretnek krumplipüré javasolt.
