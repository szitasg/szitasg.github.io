---
layout: post

title: Vadas csirke

source: https://www.nosalty.hu/recept/vadas-csirke-zsemlegomboccal

tags:
  - name: gasztronómia
    url: gasztronomia
  - name: főételek
    url: foetelek
  - name: csirkéből készült ételek
    url: csirkebol-keszult-etelek
---

### Hozzávalók
Módosítva az eredeti recepthez képest

 - 70 dkg sárgarépa
 - 15 dkg fehérrépa (opcionális)
 - 1 fej vöröshagyma
 - 2 gerezd fokhagyma
 - 1,5 dl tejföl
 - 1 ek mustár
 - 4 db babérlevél
 - 2 késhegynyi kurkuma
 - só
 - bors
 - 1 l víz (kb.)
 - 50 dkg csirkemell filé
 - 1 ek vaj


### Elkészítés
A répákat és a hagymát megpucoljuk, és közepesre aprítjuk. Az egészet egyben
 feltesszük főni, annyi vizet öntünk rá, hogy éppen ellepje. Só, kevés bors,
 babérlevél, kevés kurkuma. Forraljuk, majd lassú tűzön legalább 1/2 órán át
 teljesen puhára főzzük. Időnként megkeverjük.

A csirkemellet apróra felkockázzuk, majd egy lefedhető serpenyőben 1 ek vajon
 megpirítjuk, óvatosan sózzuk, majd közepes lángon készre pirítjuk. Pár perc
 után levét engedi, majd amikor ez is elforr alóla, kész.

Amint a zöldségek puhára főttek, tűzről elvéve kivesszük a babérleveleket, és
 botmixerrel nem teljesen krémesre turmixoljuk. Hozzáadjuk a tejfölt, a mustárt
 és a csirkemellet. Elkeverjük, ízlés szerint sózzuk, borsozzuk és kb 10 perc
 főzéssel készen is vagyunk.
